## Lezione 21 Novembre 2022

REALIZZAZIONE DI (ENRICHED) AST VISITOR CHE GENERANO ECCEZIONI
-----------------------------------------------------------------------------

In certi casi, per gestire errori rilevati durante una visita, è necessario 
interrompere la visita lanciando una eccezione (es. perche' è impossibile 
determinare un valore di ritorno consistente per visitNode in caso di errore).

-----------------------------------------------------------------------------
ESTENSIONE INFORMAZIONE CONTENUTA IN STentry: TIPI DEGLI IDENTIFICATORI
-----------------------------------------------------------------------------

Estendiamo le informazioni, prese dalla dichiarazione degli identificatori, 
contenute nelle symbol table entry (classe STentry) introducendo il tipo:
- un tipo BoolTypeNode oppure IntTypeNode per le variabili o per i parametri
- un tipo funzionale ArrowTypeNode (extends TypeNode) per le funzioni

ArrowTypeNode (classe commentata in fondo a AST.java) contiene le informazioni 
corrispondenti alla notazione per i tipi funzionali vista a lezione:
(T1,T2,...,Tn)->T 
Cioè il tipo T1,T2,...,Tn dei parametri (nel campo parlist) ed il tipo T di 
ritorno della funzione (nel campo ret).

-----------------------------------------------------------------------------
TYPE CHECKING TRAMITE VISITA DELL'ENRICHED ABSTRACT SYNTAX TREE
-----------------------------------------------------------------------------

Realizziamo la seconda fase della semantic analysis vista a lezione: il type 
checking, che viene effettuato tramite visita dell'enriched abstract syntax 
tree determinando i tipi delle espressioni (TypeNode) in modo bottom-up.

1) Costruiamo una classe TypeCheckEASTVisitor (di cui viene dato un file 
iniziale) che realizzi il type checking dei programmi FOOL.

La relazione di subtyping è definita tramite il metodo isSubtype di FOOLlib.
Consideriamo i booleani essere sottotipo degli interi con l'interpretazione:
**true vale 1 e false vale 0**.

In caso il visitor rilevi un errore di tipo deve lanciare una eccezione 
TypeException contenente il messaggio di errore ed il numero di linea: ciò 
automaticamente incrementa il contatore "typeErrors" della classe FOOLlib.

3) Per poter rilevare multipli errori di tipo introduciamo la cattura di 
TypeException durante la visita, in caso di type checking di dichiarazioni.
La visita di dichiarazioni non torna un oggetto TypeNode (semplicemente torna 
null) che serva al chiamante: possiamo quindi accettare a questo livello un 
errore di tipo avvenuto dentro la dichiarazione senza propagare l'eccezione.
- introduciamo la cattura e stampa di eccezioni quando si visitano dichiarazioni
- facciamo lo stesso in Test per le eccezioni nella main program expression
 
-----------------------------------------------------------------------------
GESTIONE ERRORI PRECEDENTI A TYPE CHECKING: ST ED (ENRICHED) AST INCOMPLETI
-----------------------------------------------------------------------------

Il compilatore deve completare tutte le fasi del front-end anche in presenza di 
errori collezionando più errori possibili (anche relativi alle fasi precedenti 
al type checking) in modo che il programmatore possa correggerli insieme.

Il problema però è che:
- errori lessicali/sintattici possono portare a creazione da parte di ANTLR4 di 
Syntax Tree incompleti (in cui le variabili figlie di un nodo sono "null")
- tali errori (per un effetto a catena) ed errori semantici rilevati via symbol 
table possono portare alla creazione di EAST che contengono anch'essi figli null
Ciò tipicamente genera null pointer exceptions durante l'esecuzione e impedisce 
che si continui a collezionare errori per le "parti buone" del programma.

1) Gestiamo i Syntax Tree incompleti tornando null quando si effettua una 
qualsiasi visit con argomento null nell'ASTGenerationSTVisitor
(questo risolve il problema ma causa la generazione di AST incompleti)

La gestione degli (Enriched) AST incompleti dipende dallo specifico visitor:
- per alcuni visitor è sufficiente lo stesso approccio usato per i Syntax Tree
(es. SymbolTableASTVisitor e PrintEASTVisitor)
- per altri visitor è necessario gettare un'eccezione unchecked IncomplException
(es. TypeCheckEASTVisitor)

2) Gestiamo i due casi sopra introducendo un parametro booleano "incomplExc" 
aggiuntivo al BaseASTVisitor e al BaseEASTVisitor che indichi se si vuole che 
venga, o meno, gettata una IncomplException in caso di albero incompleto.

- in BaseASTVisitor, quando si effettua una qualsiasi visit con argomento null, 
torniamo null o lanciamo l'eccezione sulla base di tale paramentro
- settiamo appropriatamente tale nuovo parametro in ciascun visitor e in 
TypeCheckEASTVisitor aggiungiamo la cattura di IncomplException quando si 
visitano dichiarazioni e in Test.java

Si noti che la visita dei TypeNode (che ritorna null) è importante, non solo
per stamparli in caso di debug, ma anche per controllare che non siano incompleti 
prima di utilizzarli!